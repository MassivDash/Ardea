---
templateKey: onas-page
title: O nas
thumbnail: /img/background.jpg
description: chronimy wartość i własność nieruchomości
---
Kancelaria Prawna Nieruchomości Ardea z siedzibą w Sopocie i biurem w Warszawie, świadczy usługi w zakresie: obsługi prawnej nieruchomości, wyceny nieruchomości, doradztwa majątkowego. W skład naszego zespołu wchodzi grupa rzeczoznawców majątkowych, prawników, geodetów, inżynierów budownictwa, pośredników nieruchomości, ekonomistów, którzy występują również jako biegli sądowi w obszarze swoich specjalizacji. Przy realizacji zleceń, wymagających interdyscyplinarnej wiedzy, współpracujemy ze specjalistami m.in. z zakresu architektury i urbanistyki, administracji, rolnictwa, ochrony środowiska.

Założycielem kancelarii jest Tomasz Luterek, prawnik i rzeczoznawca majątkowy, który łączy praktykę z działalnością naukową. Jest absolwentem Wydziału Prawa Uniwersytetu Gdańskiego, ukończył studia podyplomowe z zakresu wyceny nieruchomości na Politechnice Szczecińskiej, z obszaru nauk politycznych w Collegium Civitas w Warszawie. Promotorami jego prac naukowych byli prof. Władysław Czapliński oraz prof. Andrzej Hopfer.  W Instytucie Studiów Politycznych Polskiej Akademii Nauk w Warszawie napisał pracę doktorską dotyczącą reprywatyzacji pod kierunkiem prof. Piotra Kozarzewskiego. W opracowaniach naukowych wypowiada się za likwidacją opłaty adiacenkiej z tytułu podziału nieruchomości. Optuje za gruntownym zreformowaniem prawa użytkowania wieczystego i wykorzystania go jako źródła majątku dla zaspokojenia roszczeń reprywatyzacyjnych. Należy do grona zwolenników fundamentalnej zmiany istniejących form weryfikacji pracy rzeczoznawców majątkowych.

W okresie ostatnich dwudziestu lat, wspólnie z Przedsiębiorstwem Geodezyjnym Krzysztofa Luterka, wykonaliśmy kilkanaście tysięcy wycen dla różnych celów i na zlecenie całego spektrum podmiotów występujących na rynku.

Specjalizujemy się w wycenach dla potrzeb aktualizacji opłat z tytułu użytkowania wieczystego, określania opłat z tytułu renty planistycznej, odszkodowań za nieruchomości przejmowane pod realizację inwestycji celu publicznego, w tym zwłaszcza nieruchomości wywłaszczanych pod drogi i linie kolejowe. W sposób szczególny traktujemy wyceny nieruchomości kolejowych, gdyż stanowią swoiste połączenie zamiłowania do kolejnictwa i aktualnej działalności zawodowej. Podobnie rzecz wygląda w przypadku wycen reprywatyzacyjnych, dotyczących obiektów zabytkowych. Wśród naszych opracowań można znaleźć operaty dotyczące tak unikalnych obiektów historycznych jak Pałac Wielkich Mistrzów na Zamku Krzyżackim w Malborku, czy pomenonickie obszary łąk nadmorskich powstałe na planie tzw. rzędówki bagiennej w Karwieńskich Błotach.

Z gruntu twardo stąpamy po ziemi, dlatego od kilkunastu lat szacujemy, głównie dla potrzeb Agencji Nieruchomości Rolnych, wartość nieruchomości gruntowych o charakterze rolnym.

Osobną grupę stanowią wyceny opracowywane dla potrzeb sądów, komorników i kancelarii prawnych. W naszym zespole posiadamy biegłych sądowych z wieloletnim doświadczeniem. W ramach obsługi prawnej naszych klientów skutecznie broniliśmy określonej przez nas wartości nieruchomości w kilkuset rozprawach administracyjnych, postępowaniach przed samorządowymi kolegiami odwoławczymi i sądami powszechnymi.

W ramach aktywnego zaangażowania w obszarze  problematyki związanej z rozwojem i kształtowaniem procesów obejmujących rynek nieruchomości uczestniczymy w pracach Towarzystwa Naukowego Nieruchomości, Polskiej Federacji Stowarzyszeń Rzeczoznawców Majątkowych, Pomorskiego Towarzystwa Rzeczoznawców Majątkowych, Pomorskiego Konsorcjum Rzeczoznawców Majątkowych. Byliśmy uczestnikami kilkudziesięciu konferencji tematycznych, korzystamy ze stałego dostępu do największej i najaktualniejszej bazy nieruchomości.

**Kancelaria jest ubezpieczona od odpowiedzialności cywilnej z tytułu prowadzonej działalności.**
